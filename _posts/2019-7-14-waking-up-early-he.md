---
layout: post
title: כיצד מלחייה עוזרת לי בהשכמה מוקדמת
ref: Waking up early
lang: he
tags: personal tip productivity
---

כשאני מספר לאנשים שאני קם בדרך כלל בשעה 5 הם מרימים גבות.
המחשבה שעוברת בראשם היא לרוב: "למה לעזאזל שהוא ירצה לקום לפני שהשמש עוד הספיקה לזרוח?!".

<div style="text-align:center">
    <img src="{{ site.baseurl }}/images/sunrise.jpg" alt="sunrise" style="width: 400px;"/>
    <br />
    <i>כל כך מוקדם</i>
</div>

אז אני עושה את זה ממספר סיבות:
- אני יותר טיפוס של בוקר. כשאני עייף בערב אני כמעט ולא מתפקד אבל בבוקר אני מרגיש רענן ובעל אנרגיות.
- אני עושה אימוני בוקר. בואו נודה בזה, ללכת לחדר כושר בשעות הערב אחרי יום עבודה ארוך ומפרך זה לא כיף כי הכוחות כבר אזלו וגם כי הוא בתפוסה מלאה.
לכן כשאני הולך לחדר כושר בבוקר אני מתאמן באווירה רגועה ושקטה יותר ועל הדרך חוסך זמן.
- אני מספיק לעשות דברים עוד לפני שהתחלתי את יום העבודה. אני מתחיל את היום ביוגה ומתיחות כדי לשחרר את הגוף, מכין לי ארוחת בוקר וקפה ועובר על סדר היום.
אילו דברים שלא הייתי מספיק לו הייתי קם ישר לעבודה.

כמובן שלא תמיד הייתי קם בשעות האלו וכשהתחלתי עם ההרגל הזה נתקלתי בלא מעט קשיים.
בהתחלה הייתי שם שעון מעורר אך יום למחרת מכבה אותו וחוזר לישון במיטה בשמיכה הנעימה. כשזה לא עזר ניסיתי לשים מספר שעונים אחד אחרי השני בהפרש של כמה דקות אבל גם זה לא עזר (ת'כלס את מי אני מרמה פה? זה סנוז בהסוואה).
השתמשתי גם בשעון מעורר מיוחד המאזין לנשימות שלך ומעיר אותך בין מחזורי השינה כדי שתרגיש פחות עייף ושתתעורר בצורה חלקה יותר. זה היה מעניין אבל לא מספיק מדויק ובדרך כלל התעוררתי הרבה לפני הזמן שרציתי.

לאחר מספר שבועות ונסיונות רבים כבר התחלתי להתייאש ולחשוב שלא אצליח לקום מוקדם יותר אך אז הגעתי לפתרון המושלם עבורי.
פתרון הקסם שלי כולל שימוש באפליקציית שעון מעורר בשם [Alarmy](https://play.google.com/store/apps/details?id=droom.sleepIfUCan&hl=en).
דרך אפליקציה זו הצלחתי לשים שעון מעורר אותו אני יכול לכבות רק בעזרת סריקת ברקוד. הברקוד אותו בחרתי לסרוק הוא של... המלחייה במטבח!
כמה שזה נשמע מוזר אבל זה מאלץ אותי לקום מהמיטה, להדליק את האור וללכת עד למטבח ולחפש את המלחייה שלא תמיד נמצאת באותו המקום.
אחריי סבב החיפוש הזה כבר התעוררתי מספיק ואז אני שותה כוס מים ושוטף את פניי כדי להשאר ערני ומתחיל את היום שלי בדיוק בשעה שרציתי.

<div style="text-align:center">
    <img src="{{ site.baseurl }}/images/salt-barcode.jpg" alt="salt barcode" style="width: 400px;"/>
    <br />
    <i>המלחייה שמצילה אותי</i>
</div>

לא אלאה אתכם בשקרים. אם אין לכם סיבה מספיק חזקה לקום בשעה הזו אז כנראה שגם השיטה הזו לא תעזור אך אני סבור שהיא מעולה למי שבאמת רוצה לקום אבל זקוק לדחיפה קטנה.
נסו זאת בעצמכם וספרו על החוויה שלכם, מאחל לכם יום פרודקטיבי!