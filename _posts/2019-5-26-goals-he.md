---
layout: post
title: רשימת המטרות שלי
ref: goals
lang: he
tags: personal
---

כבר הרבה זמן רציתי לפתוח בלוג אבל תירוצים כמו "אין לי זמן" או "אף אחד לא יקרא את זה" ועוד מנעו ממני לעשות את זה.

 האמת הפשוטה היא שעל ידי פתיחת הבלוג ושיתופו ברשתות החברתיות השונות אני יכול להרחיב את הקהל שנחשף לקול שלי ולהשאיר איזשהו חותם באינטרנט.

מי שמכיר אותי יודע שאני לא פעיל גדול ברשתות חברתיות , לא מרבה להצטלם ולא חובב פומביות אבל לפני מספר שבועות קראתי את ספרו של יובל אברמוביץ' "הרשימה".
הספר מדבר על **לצעוק את החלומות שלך לעולם** וזה מה שהחלטתי לעשות כאן.

בעקבות הספר עשיתי עם עצמי חושבים, ישבתי וניסחתי את רשימת המטרות שלי לתקופה הקרובה.

והתוצאה:

- [ ] להקים בלוג ולהתמיד לכתוב בו.
- [ ] להתמיד ללכת לתזונאי, להתאמן בחדר כושר ולהתחטב. המטרה - 80 קילו 10% שומן.
- [ ] להכיר נשים ולצאת לדייטים כדי למצוא בת זוג.
- [ ] לטוס לסלובקיה ולנורבגיה ולבקר את אחותי ואבא שלי אותם לא ראיתי שנים.
- [ ] להצטרף לקבוצת ריצה ולסיים חצי מרתון.
- [ ] להפגש עם קלינאית תקשורת ולשפר את צורת הדיבור שלי כדי לדבר באופן ברור.
- [ ] להתנדב בקהילה כלשהי.
- [ ] לתקן ראייה בניתוח לייזר.
- [ ] לטייל בארץ ולסיים את שביל ישראל.
- [ ] ללמוד לרקוד סלסה.
- [ ] לקרוא 50 ספרים בשנה.
- [ ] להרחיב את מעגל החברים, לחדש קשר עם חברים מפעם ולהכיר אנשים חדשים.
- [ ] להשקיע כסף - לפתוח תיק השקעות, להכנס כשותף לעסק, לקנות בית להשכרה.
- [ ] לתרום את המקסימום בתפקיד האחרון בשירות.
- [ ] ללמוד יפנית, להכיר את כל אותיות הקאנג'י הדרושות לקריאה, לתרגל את השפה.

_הרשימה מסודרת בסדר אקראי._

על ידי פרסום המטרות שלי אני מתחייב כלפי עצמי וכלפיכם הקוראים לעשות את המאמצים להשלים את המטרות שלי.

חושבים שאתם יכולים לעזור בצורה כלשהי? צרו איתי קשר ואנסה לעזור גם לכם בתמורה.